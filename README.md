# Kullanıcı Sözleşmesi

## MADDE 1 – TARAFLAR

İşbu Kullanıcı Sözleşmesi (“Sözleşme”), “Refresh the Future” mobil uygulamasını indiren (“Uygulama”) veya [https://www.refreshthefuture.co](https://www.refreshthefuture.co) internet sitesini kullanan gerçek veya tüzel kişi (“Kullanıcı”) ile Yeşilce Mahallesi Emirşah Sokak No:21 İç Kapı No:2 Kağıthane/İSTANBUL adresinde mukim “Refresh the Future” sahibi “Alpaycan ÖZPİRİNÇ” (bundan böyle "Refresh the Future" olarak anılacaktır) arasında karşılıklı olarak kabul edilerek yürürlüğe girmiştir.

## MADDE 2 – TANIMLAR

2.1. **İnternet sitesi**: [https://www.refreshthefuture.co](https://www.refreshthefuture.co) adlı internet sitesini ifade etmektedir.

2.2. **Uygulama**: İşbu Sözleşme’de tanımlı hizmetlerin verilmesini sağlayan ve Refresh the Future tarafından uygun bulunan uygulama marketlerinden indirilen Refresh the Future uygulamasını ifade etmektedir. (Bundan sonra "Uygulama" olarak anılacaktır.)

2.3. **Kullanıcı**: Refresh the Future tarafından Uygulama’da sunulan hizmetlerden işbu sözleşmede belirtilen koşullar dahilinde yararlanan gerçek veya tüzel kişileri ifade etmektedir. (Bundan böyle "Kullanıcı" olarak anılacaktır.)

2.4. **Sisteme Erişim Araçları**: Kullanıcı’nın hesabını yönetim sayfası, Uygulama’ya erişim sağlayan kullanıcı adı, şifre, kod, parola gibi yalnızca Kullanıcı’nın bilgisinde olan bilgileri ifade eder.

2.5. **İletişim Kanalları**: Anında bildirim, e-posta, SMS, MMS, telefon ile bildirim gibi iletişim mecralarını ifade eder.

2.6. **Mesaj**: Refresh the Future’ın, Kullanıcı’lara pazarlama, araştırma, bilgilendirme vb. amaçlarla göndereceği, Kullanıcı’ların Refresh the Future tarafından kendilerine gönderilmesine izin verdikleri mesajları ifade eder.

2.7. **Kullanıcı Hesabı Yönetim Sayfası**: Kullanıcının yalnızca sisteme erişim araçlarını kullanarak ulaştığı üyeliğine ilişkin iş ve işlemlerde bulunduğu kendisine özel uygulama sayfasını ifade etmektedir. (Bundan böyle kısaca "Portal" olarak anılacaktır.)

## MADDE 3 – KONU VE KAPSAM

3.1. İşbu sözleşmenin konusu; Kullanıcıya yönelik olarak uygulamada mevcut olan ve ileride Refresh the Future tarafından sunulacak tüm ürün ve hizmetlerin, bu ürün ve hizmetlerden yararlanma şartlarının ve tarafların hak ve yükümlülüklerinin tespitidir.

3.2. Kullanıcı, işbu sözleşme hükümlerini kabul etmekle, Uygulama ve Portal içinde yer alan kullanıma, üyeliğe ve hizmetlere ilişkin Refresh the Future tarafından açıklanan her türlü beyanı da kabul etmiş olmaktadır. Kullanıcı, bahsi geçen beyanlarda belirtilen her türlü hususa uygun olarak davranacağını kabul, beyan ve taahhüt eder.

## MADDE 4 – UYGULAMA KULLANIM ŞARTLARI

4.1. Reşit olmayan veya tüzel kişi üyeler için tüzel kişiyi temsil ve ilzam etmeye yetkili olmayan kişiler kanalıyla yapılan başvurular, kayıt işlemlerini tamamlamış olsa dahi "Kullanıcı"nın doğurduğu haklardan yararlanamazlar. Aksi yöndeki talep ve işlemler Refresh the Future’ın sorumluğunda değildir.

4.2. Refresh the Future, her zaman herhangi bir gerekçe göstermeden, herhangi bir bildirimde bulunmadan ve herhangi bir tazminat ödeme yükümlülüğü bulunmadan ve derhal yürürlüğe girecek şekilde işbu sözleşmeyi tek taraflı olarak feshedebilir ve Kullanıcı’nın işbu Uygulama’dan yararlanmasına son verebilir.

## MADDE 5 – KARŞILIKLI HAK VE YÜKÜMLÜLÜKLER

### 5.1. Kullanıcı Hak ve Yükümlülükleri:

a) Kullanıcı, kullanıcı prosedürlerini yerine getirirken, Uygulama’daki ürün veya hizmetlerden faydalanırken ve Uygulama’daki ürün veya hizmetler ile ilgili herhangi bir işlemi yerine getirirken işbu Sözleşme içerisinde yer alan tüm şartlara, Refresh the Future uygulamasında belirtilen kurallara ve yürürlükteki tüm mevzuata uygun hareket edeceğini, işbu Sözleşme’de belirtilen tüm şart ve kuralları okuduğunu, anladığını ve onayladığını kabul eder.

b) Kullanıcı, Refresh the Future’ın yasal mevzuat gereği resmi makamlara açıklama yapmakla yükümlü olduğu durumlarda, resmi makamlarca usulü dairesinde bu bilgilerin talep edilmesi halinde, Kullanıcı’lara ait, Uygulama dahilinde edinilen bilgileri resmi makamlara açıklamaya yetkili olacağını ve bu sebeple kendisinden her ne nam altında olursa olsun tazminat talep edilemeyeceğini kabul eder.

c) Kullanıcı, Refresh the Future’ın işbu Sözleşme konusu ürün ve hizmetleri ifasına yönelik olarak ve/veya bu amaçla anlaşma akdettiği iş ortaklarına, Kullanıcı’ya ait ticari bilgileri açıklamaya yetkili olacağını, bu hususu kabul ettiğini beyan ederek bu sebeple Refresh the Future’dan her ne nam altında olursa olsun tazminat talep edilemeyeceğini kabul eder.

d) Kullanıcı, Uygulamaya erişmek için kullandığı Sisteme Erişim Araçlarını (kullanıcı adı, şifre, kod gibi) gizli tutmakla yükümlüdür. Sisteme Erişim Araçlarını kullanma hakkı münhasıran Kullanıcıya aittir. Kullanıcı işbu bilgilerini üçüncü şahıslara ifşa etmeyecektir. Sisteme Erişim Araçlarının üçüncü bir şahıs tarafından kullanımının sonuçlarından tamamı ile Kullanıcı sorumludur. Refresh the Future, bu gibi usulsüz kullanımları yapan kişilerin kimliklerini tespit etmekle yükümlü değildir. Kullanıcı, yukarıda belirtilen hükümler saklı kalmak kaydıyla, işbu bilgilerinin üçüncü bir şahıs tarafından kullanımından ve bunun neticelerinden kendisinin sorumlu olduğunu, işbu bilgilerin kullanımı suretiyle yapılan işlemlerin kendisini bağlayıcı olduğunu kabul, beyan ve taahhüt eder. Kullanıcı, şifresinin başkalarınca ele geçirildiğini öğrendiği takdirde Refresh the Future’ı derhal bilgilendirmekle yükümlüdür.

e) Kullanıcı, Uygulama dahilinde kendisi tarafından sağlanan bilgilerin ve içeriklerin doğru ve hukuka uygun olduğunu beyan, kabul ve taahhüt eder. Refresh the Future, Kullanıcı tarafından Refresh the Future’a iletilen veya Uygulama üzerinden kendisi tarafından yüklenen, değiştirilen ve sağlanan bilgilerin ve içeriklerin doğruluğunu araştırma, bu bilgi ve içeriklerin güvenli, doğru ve hukuka uygun olduğunu taahhüt ve garanti etmekle yükümlü ve sorumlu olmadığı gibi, söz konusu bilgi ve içeriklerin yanlış veya hatalı olmasından dolayı ortaya çıkacak hiçbir zarardan da sorumlu değildir.

f) Kullanıcı, kendine ait Portal’dan yapılan tüm işlemlerin münhasıran ve müstakilen kendisi tarafından gerçekleştirildiğini kabul, beyan ve taahhüt eder. Kullanıcı, Refresh the Future’a verdiği İletişim Kanalları’nın yalnızca kendisine ait ve yalnızca kendi kontrolü altındaki İletişim Kanalları olduğunu ve bu İletişim Kanalları’nı aktif olarak kullandığını taahhüt eder. Aksi halde, Kullanıcı İletişim Kanalları’nın üyenin kendisine ait olmamasından veya İletişim Kanalları’nı aktif olarak kullanmamasından dolayı Refresh the Future’ın uğrayabileceği her türlü maddi ve manevi zararı tazminle yükümlü olacaktır.

g) Refresh the Future’ın sunduğu ürün ve hizmetlerden yararlananlar, Uygulama dahilinde yalnızca hukuka uygun amaçlarla işlem yapabilirler. Kullanıcı’nın, Uygulama dahilinde yaptığı her işlem ve eylemdeki hukuki ve cezai sorumluluk kendisine aittir. Kullanıcı’lar, Uygulamayı kullanırken Türk Ceza Kanunu, Türk Ticaret Kanunu, Türk Borçlar Kanunu, 5651 sayılı İnternet Ortamında Yapılan Yayınların Düzenlenmesi ve Bu Yayınlar Yoluyla İşlenen Suçlarla Mücadele Edilmesi Hakkında Kanun, Fikir ve Sanat Eserleri Kanunu, Sınai Mülkiyet Kanunu, başka diğer ilgili kanun hükmünde kararnameler ve yasal düzenlemeler, halihazırda yürürlükte olan ve gelecekte yürürlüğe girecek ilgili her türlü mevzuat hükümleri dahil olmak ancak bunlarla sınırlı olmamak üzere Refresh the Future’ın Uygulamaya ilişkin olarak yayımlayacağı bildirimlere uymayı kabul eder.

h) Kullanıcı işbu Uygulama’nın Refresh the Future’a ait olduğunu ve onun tarafından işletildiğini kabul eder. İşbu Uygulama’nın içeriği Fikri ve Sınai haklar doğrultusunda korunmaktadır. Kullanıcı, Refresh the Future ve/veya başka bir üçüncü şahsın aynı veya şahsi haklarına, malvarlığına tecavüz teşkil edecek nitelikteki Uygulama dahilinde bulunan resimleri, metinleri, görsel ve işitsel imgeleri, video klipleri, dosyaları, veri tabanlarını, katalogları ve listeleri çoğaltmayacağını, kopyalamayacağını, dağıtmayacağını, işlemeyeceğini kabul, beyan ve taahhüt etmektedir.

ı) Uygulama’da ve Uygulama üzerinden link verilen internet sitelerinde, Kullanıcı da dahil olmak üzere üçüncü kişiler tarafından yayınlanan içeriklerden dolayı Refresh the Future’ın sorumluluğu bulunmamaktadır. Herhangi bir üçüncü kişi tarafından sağlanan ve yayınlanan bilgilerin, içeriklerin, görsel ve işitsel imgelerin doğruluğu ve hukuka uygunluğunun taahhüdü bütünüyle bu eylemleri gerçekleştiren kişilerin sorumluluğundadır. Refresh the Future, üçüncü kişiler tarafından sağlanan hizmetlerin ve içeriklerin güvenliğini, doğruluğunu ve hukuka uygunluğunu taahhüt ve garanti etmemektedir.

j) Kullanıcı ve Refresh the Future birbirinden bağımsız taraflardır. İşbu Sözleşme'nin Taraflarca onaylanması ve uygulanması, aralarında ortaklık, temsilcilik veya işçi– işveren ilişkisi olduğu sonucunu doğurmaz.

k) Kullanıcı işbu Sözleşme kapsamında üçüncü kişilere göndereceği referans mesajlarının hukuka ve ahlaka aykırı unsurlar içermeyeceğini kabul, beyan ve taahhüt eder. Kullanıcı, göndereceği elektronik postalar ile üçüncü kişilerce istenmeyen elektronik posta iletişimi olarak nitelendirilebilecek yoğunlukta bir iletişimde bulunmayacağını kabul, beyan ve taahhüt eder. Kullanıcı, bu madde hükmüne aykırı olarak yapacağı bütün iletişimin sorumluluğunun kendisine ait olduğunu, her ne sebeple olursa olsun bu iletişimlerden kaynaklı olarak Refresh the Future’a bir dava ve talep yöneltilmesi halinde; bu dava ve talebin Refresh the Future tarafından kendisine ihbar edilebileceğini, Refresh the Future’ın savunma yapması için gerekli olan her türlü bilgi ve içeriği kendisine savunma için gerekli yasal sürelerin geçirilmemesini teminen derhal sağlayacağını, bahsi geçen dava ve talep sonucunda Refresh the Future’ın herhangi bir zarara uğraması durumunda bahsi geçen zararın Refresh the Future tarafından, tazminat hakları saklı kalmak kaydıyla, kendisine rücu ettirilebileceğini kabul, beyan ve taahhüt eder. Kullanıcının iş bu maddeye aykırı hareket etmesi sebebiyle Refresh the Future iş bu Sözleşmeyi herhangi bir bildirimde bulunmadan tek taraflı olarak feshetme, üyeliği askıya alma veya iptal etme hakkını saklı tutmaktadır.

l) Kullanıcı, ilgili formları doldurduktan sonra "Kullanıcı Sözleşmesi'ni okudum, müzakere ettim ve sözleşme şartlarını kabul ediyorum" maddesini onayladıktan sonra iş bu Sözleşme kapsamında Kullanıcı olma ehliyetine sahip olduğunu kabul, beyan ve taahhüt etmektedir. Aksi halde, bu hususun Refresh the Future tarafından tespit edilmesi durumunda Kullanıcının sözleşmesi derhal feshedilir.

### 5.2. Refresh the Future’ın Hak ve Yükümlülükleri:

a) Refresh the Future Uygulama'da sunulan ürün ve hizmetleri ve içerikleri her zaman tek taraflı olarak değiştirebilme, Kullanıcı’nın sisteme yüklediği bilgileri ve içerikleri Kullanıcı da dahil olmak üzere üçüncü kişilerin erişimine kapatabilme ve silme hakkını saklı tutmaktadır. Refresh the Future, bu hakkını hiçbir bildirimde bulunmadan ve önel vermeden kullanabilir. Refresh the Future tarafından Kullanıcı’dan talep edilen değişiklik ve/veya düzeltme istekleri belirtilen süre içerisinde yerine getirilmediği takdirde doğmuş ve doğabilecek zararlardan Refresh the Future sorumlu olmayacak ve Kullanıcı’nın Uygulama’yı kullanma hakkını dondurabilme veya sonlandırma hakkına sahip olacaktır.

b) Referans kolaylığı veya çeşitli sebepler nedeniyle Uygulama içerisinde Refresh the Future kontrolünde olmayan bir takım web sitelerine veya içeriklere linkler verilebilir. Bu linkler bahsi geçen web sitesini veya içerik sahibini destekleyici mahiyette olmadığı gibi, web sitesi veya içerikte yer alan bilgilere yönelik herhangi bir türde bir beyan veya garanti niteliği de taşımamaktadır. Refresh the Future üçüncü kişilerin web sitelerinin muhtevasının burada sayılanlarla sınırlı olmamakla birlikte; yasal, doğru, güvenilir, yerinde ve uygun olduğu, içeriğinde kullanılan bilgi, veri, yazılım, ürün veya hizmetlerin ticarete elverişli nitelikte olduğu, web sitesinin işletme ve idaresinin hatasız ve kesintisiz olacağı, aksaklıklar, kusur ve bozuklukların düzeltileceği, web sitesinin zarar verici unsurlardan ve virüslerden temizlenmiş olduğu hususlarında herhangi bir öneri ve tavsiyede bulunmamakta ve bu hususlarda kullanıcıya herhangi bir güven, beyan ve teminat vermemektedir. Uygulama üzerindeki linkler vasıtasıyla erişilen portallar, web siteleri, dosyalar ve içerikler, bu linkler vasıtasıyla erişilen portallar veya web sitelerinden sunulan hizmetler veya ürünler veya bunların içeriği hakkında Refresh the Future’ın herhangi bir sorumluluğu yoktur.

c) Refresh the Future, Uygulama'da yer alan Kullanıcı bilgilerini sağladığı Hizmetler dışında da Kullanıcı güvenliği, kendi yükümlülüğünü ifa , bazı istatistiki değerlendirmeler ve iç denetimler için veya demografik bilgi olarak reklam ve/veya tanıtım faaliyetleri için dilediği biçimde kullanabilir, bunları bir veri tabanı üzerinde tasnif edip muhafaza edebilir.

d) Refresh the Future, işbu Uygulama ve uzantısında mevcut her türlü hizmet, ürün, Uygulama’yı kullanma koşulları ile Uygulama’da sunulan bilgileri önceden bir ihtara gerek olmaksızın değiştirme, yeniden organize etme, Uygulama’yı durdurma hakkını saklı tutar. Değişiklikler, Uygulama’da yayım anında yürürlüğe girer. Kullanıcı’lar, Uygulama’nın kullanımı ya da Uygulama’ya giriş ile bu değişiklikleri de kabul etmiş sayılır. Değişiklikler, Refresh the Future tarafından belirlenen mecra üzerinden Kullanıcı’lara duyurulur.

e) Refresh the Future, Uygulama kapsamında verdiği hizmetlerin sürekli aktif ve erişilebilir olacağına dair hiçbir garanti vermemektedir. Refresh the Future özellikle yargı ve sair yetkili resmi merci karar ve uygulamaları, mücbir sebepler, üçüncü kişilerin sebep olduğu durumlar, internet bağlantı hizmeti sağlayan kuruluşlardan kaynaklanan aksaklıklar ve gecikmeler ve benzeri dış etkenler, yanlış kullanım, Refresh the Future’dan kaynaklanabilecek teknik arıza ve sair aksaklıklar, tamir çalışmaları veya diğer yönlendirmeler sonucu meydana gelen aksaklıklar konusunda hiçbir şekilde sorumluluk kabul etmez.

f) Refresh the Future gerektiğinde, ağın işletim güvenliğinin tehlikede olması, ağa erişimin devamlılığı, ağda, yazılımda veya kayıtlı dosyalarda meydana gelebilecek arızaların önüne geçebilmek, muhtemel aksaklıkları engellemek veya etkisini azaltmak adına ve gerekli gördüğü diğer durumlarda hizmete erişimi sınırlandırabilir veya durdurabilir.

## MADDE 6 – HİZMETLER

6.1. Refresh the Future, kullanıcılara, “geri dönüştürülebilir ambalaj” teslim alma ve iade etme opsiyonları tanır. Kullanıcı’nın Uygulama üzerinden teslim alma sekmesini seçmesi üzerine Kullanıcı izni ile açılan kamera ile ilgili QR kodu okutulup teslim alım işlerini gerçekleştirebilmektedir. QR kodunun kullanıcı tarafından okutmasıyla beraber ödünç verme işlemi gerçekleşir ve depozito ücreti ön provizyonda beklemek koşulu ile kullanıcının sisteme kaydettiği kredi kartı limitinden bloke edilir. Uygulama üzerinden kullanıcı depozito fiyatını, mevcut veya geçmişte yaptığı işlemleri görüntüleyebilmektedir. Kullanıcı’nın iade sekmesini seçmesi sonucunda ise, son kullanıcı depozitosunu alabileceği geri dönüştürülebilir bardakları seçip uygulama üzerinde bir QR kodu üretir. QR kodu bardakları teslim alacak Kullanıcı (kafe ve festival sahibi kullanıcısı) tarafından açılan kamera sayesinde taratılır ve bardak iade sürecinin detaylarını görür. Kullanıcı (kafe ve festival sahibi kullanıcısı) iade işlemini onayladığında iade işlemi gerçekleştirilmektedir.

6.2. Refresh the Future uygulaması, kullanıcılara kullandıkları bardak sayılarını, maliyet tasarrufunu, (yalnızca kafe ve festival sahiplerinin ilgili hesaplarında gözükecektir), kurtardıkları ağaç sayısını (kg cinsinden), tasarruf ettikleri enerji (Joule biriminden), plastik (kg cinsinden) ve karbondioksit (kg cinsinden) miktarlarını, ve güncel ve yakın tarihte yaptıkları işlemlerini görüntüleme, inceleme ve iletişime geçme hizmetlerini sunmaktadır.

6.3. Bununla birlikte Uygulama üzerinden Kullanıcı’lar, Refresh the Future’ı nasıl kullanacaklarını anlatan bir videoyu, sıkça sorulan sorular sekmesini, Refresh’in hangi festivallerde yer aldığını ve çevresel etki raporlarını da inceleyebilmektedir. Öte yandan Kullanıcılara, Refresh the Future aracılığıyla, Refresh the Future’ın yer aldığı veya alacağı festivalleri inceleme, festival ile ilgili bilgilere ulaşma, festivaldeki teslim alma ve iade operasonlarını inceleme, anlaşmalı kafelerin yer aldığı, kafelere yol tarifi alınabildiği ve kafelerdeki kap sayılarının gerçek zamanlı görüntülenebildiği harita sekmesini de inceleme hizmeti sunulmaktadır.

## MADDE 7 – UYGULANACAK HUKUK VE YETKİLİ MAHKEME

İşbu Sözleşme'nin uygulanmasında ve yorumlanmasında Türk Hukuku uygulanacaktır. İşbu Sözleşme'den dolayı doğan veya doğabilecek her türlü ihtilafın hallinde İstanbul Merkez Mahkemeleri ve İcra Daireleri yetkilidir.

## MADDE 8 – FİKRİ MÜLKİYET HAKLARI

Uygulama'nın (genel görünüm, tasarım, metin, imge, logo, ikon, demonstratif, yazılı, elektronik, grafik veya makinede okunabilir şekilde sunulan teknik verileri, Refresh the Future markası, uygulanan iş metodu ve iş modeli, yazılım kodu ve diğer kodlar da dahil ve fakat bunlarla sınırlı olmamak kaydıyla) tüm unsurları Refresh the Future’a aittir ve/veya Refresh the Future tarafından üçüncü bir kişiden alınan telif hakkı altında kullanılmaktadır. Fikri ve Sınai haklar kapsamında korunan Refresh the Future’a ait tüm bu unsurlar önceden izin alınmadan ve kaynak gösterilmeden değiştirilemez, kopyalanamaz, çoğaltılamaz, başka bir lisana çevrilemez, yeniden yayımlanamaz, yeniden satılamaz, paylaşılamaz, dağıtılamaz, sergilenemez, Kullanıcı Sözleşmesi kapsamı dışında kullanılamaz veya bunlardan türemiş çalışmalar yapılamaz veya hazırlanamaz, aksi şekilde davranılması halinde, sorumlu kişi/kişiler Refresh the Future’ın uğradığı zararı ve/veya lisans verenler de dahil üçüncü kişilerin uğradıkları zararlardan dolayı Refresh the Future’dan talep edilen tazminat miktarını, mahkeme masrafları ve avukatlık ücreti de dahil olmak üzere karşılamakla yükümlü olacaklardır.

## MADDE 9 – SÖZLEŞME DEĞİŞİKLİKLERİ

Refresh the Future, tamamen kendi takdirine bağlı ve tek taraflı olarak, işbu Kullanıcı Sözleşmesi'ni veya herhangi bir hükmünü ve eklerini, uygun göreceği herhangi bir zamanda, Uygulama'da ilan etmek suretiyle değiştirebilir. İşbu Kullanıcı Sözleşmesi'nin değişen hükümleri, ilan edildikleri tarihte veya önceden belirtilen geçerlilik tarihi olması halinde ise geçerlilik tarihinde geçerlilik kazanacak; geri kalan hükümler, aynen yürürlükte kalarak hüküm ve sonuçlarını doğurmaya devam edecektir. İşbu Kullanıcı Sözleşmesi, üyelerin tek taraflı beyanları ile değiştirilemez.

## MADDE 10 – MÜCBİR SEBEPLER

10.1. Mücbir sebep terimi, doğal afet, ulusal veya uluslararası karışıklık, isyan, savaş, grev, ve salgın hastalık gibi Refresh the Future’ın gerekli bilgi güvenliği önlemleri almasına karşın Uygulama, Portal ve sisteme yapılan saldırılar da dahil ve fakat bunlarla sınırlı olmamak kaydıyla Refresh the Future’ın makul kontrolü haricinde gelişen ve Refresh the Future’ın gerekli özeni göstermesine rağmen önleyemediği kaçınılamayacak olaylar olarak yorumlanacaktır.

10.2. Mücbir sebep sayılan tüm durumlarda, Taraflar işbu Sözleşme ile belirlenen edinimlerinden herhangi birini geç veya eksik ifa etme veya ifa etmeme nedeniyle yükümlü değildir.

## MADDE 11 – KAYITLARIN GEÇERLİLİĞİ

Kullanıcı, işbu Sözleşme' den doğabilecek ihtilaflarda Refresh the Future’ın kendi veri tabanında, sunucularında tuttuğu elektronik ve sistem kayıtlarının, ticari kayıtlarının, defter kayıtlarının, mikrofilm, mikrofiş ve bilgisayar kayıtlarının muteber bağlayıcı, kesin ve münhasır delil teşkil edeceğini ve bu maddenin HMK 193. madde anlamında delil sözleşmesi niteliğinde olduğunu kabul, beyan ve taahhüt eder.

## MADDE 12 – SÖZLEŞMENİN FESHİ

İşbu Kullanıcı Sözleşmesi, Kullanıcı Uygulamaya üye olduğu sürece yürürlükte kalacak ve taraflar arası hüküm ve sonuçlarını doğurmaya devam edecektir.

## MADDE 13 – TEBLİGAT ADRESLERİ

13.1. Kullanıcıların, Refresh the Future’a bildirdiği elektronik posta adresi, bu sözleşme ile ilgili olarak yapılacak her türlü bildirim için yasal adresin isteneceği elektronik posta olarak kabul edilir.

13.2. Taraflar, mevcut elektronik postalarındaki değişiklikleri yazılı olarak diğer tarafa 3 (üç) gün içinde bildirmedikçe, eski elektronik postalara yapılacak isteklerin geçerli olacağını ve kendilerine yapılmış sayılacağını kabul ederler.

## MADDE 14 – YÜRÜRLÜK

14.1. Kullanıcı, işbu sözleşmede yer alan maddelerin tümünü okuduğunu, anladığını, kabul ettiğini ve kendisiyle ilgili olarak verdiği bilgilerin doğruluğunu onayladığını beyan, kabul ve taahhüt eder.

14.2. İşbu Sözleşme, Kullanıcının, üyelik talebine, elektronik olarak onay verilmesi ile karşılıklı olarak kabul edilerek yürürlüğe girmiştir.

14.3. Site ve uygulamada yer alan “İptal ve İade Sözleşmesi” ile “Gizlilik ve Kişisel Verileri Koruma Politikası” işbu Sözleşme’nin ayrılmaz bir parçası olup, Kullanıcı’lar söz konusu Gizlilik Politikasını ve İptal ve İade Sözleşmesi hükümlerini de okuduklarını, kabul ettiklerini ve içeriklerine uyacaklarını aksi takdirde bu siteye ve/veya uygulamaya erişim sağlamamaları, siteyi veya uygulamayı ziyaret etmeme ve görüntülememeleri ve kullanmamaları gerektiğini bildiklerini kabul, beyan ve taahhüt etmişlerdir.

14.4. İşbu Sözleşme 14 (ondört) madde ve 2 (iki) adet Ek sözleşmeden oluşmakta olup, Kullanıcının sitede veya uygulamada yer alan Kullanıcı Sözleşmesi'ni onaylaması neticesinde, tarafların serbest iradeleri ile kurulmuştur.
